=गतिसमास (च्वि-रूपे)=
  खालील शब्द पाहा:
{{{
एक + ई + करण = एकीकरण
विलीन + ई + करण = विलीनीकरण
अंग + ई + कार = अंगीकार
स्व + ई + कार = स्वीकार
भस्म + ई + भूत = भस्मीभूत
ब्रह्म + ई + भूत = ब्रह्मीभूत
}}}

वरील उदाहरणांवरून असे आढळून येईल की, शब्दाला 'ई' प्रत्यय लावून त्याच्यापुढे 'क्र" या धातूची 'करण, कार', आणि 'भू' या धातूचे 'भूत' अशी रूपे घेऊन सामासिक शब्द बनविले जातात. यांना संस्कृतमध्ये 'च्वि रूपे' असे म्हणतात. हा समासाचाच एक प्रकार असून यास 'गतिसमास' असेही म्हणतात. 'नसलेले होणे' किंवा 'नवी स्थिती प्राप्त करून देणे' या अर्थी असे शब्दप्रयोग करतात. याच प्रकारे पुढील शब्द पाहा - 
कारणीभूत केंद्रीकरण डांबरीकरण नि:शस्त्रीकरण नूतनीकरण
प्रकटीकरण यांत्रिकीकरण वर्गीकरण वशीकरण समीकरण

गतिसमासाने किंवा च्वि-रूपाने होणार्‍या शब्दांतील 'ई' हा प्रत्यय दीर्घ असतो.